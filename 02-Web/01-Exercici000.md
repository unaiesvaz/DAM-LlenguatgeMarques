# Exercici000: 

Pàgina web amb llistes, fotos i enllaços

Imagina que ets un paleontòleg i fas una pàgina web sobre **animals prehistòrics** amb:

## Pàgina principal: 

1. **Un títol principal** (`<h1>`) amb el text: *Animals prehistòrics*.
2. **Un subtítol** (`<h2>`) amb el text: *Dinosaures*.
3. Una **llista desordenada** (`<ul>`) amb tres dinosaures:
   - Tirannosaure
   - Triceratops
   - Diplodocus
4. Una **llista ordenada** (`<ol>`) amb tres passos per veure dinosaures a Internet:
   1. Obrir el navegador
   2. Escriure "Dinosaures" al cercador
   3. Fer clic als enllaços
5. Una **imatge** (`<img>`) amb un dinosaure (posa una imatge dins la carpeta `imatges/` i fes-la aparèixer amb `width="200"`).
6. Un **enllaç extern** (`<a>`) que porti a la Viquipèdia dels dinosaures:  
   [https://ca.wikipedia.org/wiki/Dinosaures](https://ca.wikipedia.org/wiki/Dinosaures)  
   Fes que s’obri en una pestanya nova (`target="_blank"`).
7. Un **enllaç intern** a un altre fitxer **`galeria.html`** amb el text: *Galeria de dinosaures*.
8. Un **enllaç intern** a un altre fitxer **`contacte.html`** amb el text: *Contacta amb mi*.

### Pàgina `galeria.html`:

Una galeria d’imatges de fòssils i dinosaures.
Així els alumnes practiquen amb llistes, imatges i enllaços interns.

1. **Títol principal** (`<h1>`) amb el text: Galeria de fòssils i dinosaures.
2. Una **llista no numerada** (`<ul>`) on cada element (`<li>`) conté:
    - Una imatge (`<img>`) dins la carpeta imatges/.
    - Un petit text descriptiu (per exemple: Crani de triceratops, Empremta fòssil, Fòssil d’ammonit).
3. Un **enllaç intern a index.html** amb el text: Tornar a la pàgina principal.
4. Un **enllaç intern a contacte.html** amb el text: Contactar amb el paleontòleg.

### Pàgina `contacte.html`:

Crea una segona pàgina amb un petit **currículum del paleontòleg**:

1. **Un títol principal** (`<h1>`) amb el text: *Contacte*.  
2. Un **paràgraf** amb una breu presentació, per exemple:  
   *"Sóc un paleontòleg apassionat per l’estudi dels dinosaures i la divulgació científica."*  
3. Una **llista desordenada** amb algunes dades bàsiques (pots inventar-les):  
   - Nom: Dr. Fòssil Juràssic  
   - Professió: Paleontòleg  
   - Experiència: 10 anys d’excavacions  
4. Una **llista ordenada** amb tres descobriments o publicacions importants.  
5. Una **imatge** (`<img>`) del paleontòleg (pots posar qualsevol imatge com a exemple dins `imatges/`).  
6. Un **enllaç extern** al teu museu o universitat fictícia (per exemple `https://www.icp.cat` o similar).  
7. Un **enllaç intern** de tornada a `index.html` amb el text: *Tornar a la pàgina principal*.  

### Exemple d’estructura d’arxius

```text
exercici-000/
├── index.html
├── contacte.html
├── galeria.html
└── imatges/
    ├── dinosaure.png
    └── paleontoleg.png
```
## Entrega

Entrega l'exercici com un nou projecte a GitHub anomenat `DAM1M04-Exercici000`, i l'enllaç del repositori GitHub anterior a l'espai d'entrega del Moodle de l'assignatura

